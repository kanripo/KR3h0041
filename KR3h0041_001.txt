# -*- mode: mandoku-view -*-
#+TITLE: 圖繪寶鑑
#+DATE: 2019-03-29 21:17:06.426259
#+PROPERTY: ID KR3h0041
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 1
<pb:KR3h0041_WYG_001-1a>¶
　　欽定四庫全書¶
¶
　　圖繪寳鑑卷一¶
¶
　　元　夏文彦　撰¶
¶
　　六法三品¶
¶
　　謝恭云畫有六法一曰氣韻生動二曰骨法用筆三曰¶
應物寫形四曰隨類傅彩五曰經營位置六曰傳模¶
移寫六法精論萬古不移自骨法用筆以下五法可¶
學而能如其氣韻必在生知固不可以巧密得復不¶
<pb:KR3h0041_WYG_001-1b>¶
可以歳月到黙契神會不知然而然也故氣韻生動¶
出於天成人莫窺其巧者謂之神品筆墨超絶傅染¶
得宜意趣有餘者謂之妙品得其形似而不失規矩¶
者謂之能品¶
¶
　　三病¶
¶
　　畫有三病皆繫用筆一曰板二曰刻三曰結板者腕弱¶
筆癡全虧取與物狀平褊不能圓混也刻者運筆中¶
疑心手相戾勾畫之際妄生圭角也結者欲行不行¶
<pb:KR3h0041_WYG_001-2a>¶
當散不散似物凝礙不能流暢也¶
¶
　　六要¶
¶
　　氣韻兼力一也格制俱老二也變異合理三也彩繪有¶
澤四也去來自然五也師學捨短六也¶
¶
　　六長¶
¶
　　□鹵求筆一也僻澀求才二也細巧求力三也狂怪求¶
理四也無墨求染五也平畫求長六也¶
¶
　　製作楷模¶
¶
<pb:KR3h0041_WYG_001-2b>¶
　　釋像有善功方便之顔道流具修真度世之範帝王崇¶
天日龍鳳之表外夷有慕華欽順之情儒賢見忠信¶
禮義之風武士多勇悍英烈之貌隱逸識高士之節¶
貴戚尚侈靡之容天帝明威福嚴重之儀鬼神作醜¶
䰩(尺者切)馳趡(于鬼切)之狀士女宜秀色婑(烏果切)媠(奴坐切)¶
之態田家有醇甿朴野之真畫衣紋林石用筆全類¶
於書衣紋有重大而調暢者有縝細而勁健者勾綽¶
縱掣理無妄下以狀高側深斜卷摺飄舉之勢林木¶
<pb:KR3h0041_WYG_001-3a>¶
有樛枝挺幹屈節皺皮紐裂多端分敷萬狀山石多¶
作礬頭亦為凌面要見幽遠而氣雄崢嶸而秀潤畜¶
獸須備筋力精神毛骨隱起魚龍求㳺泳之妙升降¶
之宜觀畫水湯湯若動使人有浩然江湖之思屋木¶
折筭無虧筆墨均壯深遠透空花竹有四時景候陰¶
陽向背筍條老嫩苞萼後先自然艷麗閒雅園蔬野¶
草咸有出土體性禽鳥尚毛羽翔舉飛集之形知此¶
雖不能盡鑒閱之精妙然工拙亦畧可見矣或有逸¶
<pb:KR3h0041_WYG_001-3b>¶
品皆高人勝士寄興寓意者當求之筆墨之外方為¶
得趣¶
¶
　　古今優劣¶
¶
　　佛道人物士女牛馬今不及古山水林石花竹禽魚古¶
不及今何以明之且顧愷之陸探㣲張僧繇吳道元¶
及閻立德立本皆純重雅正性出天然吳生之作為¶
萬世法號曰畫聖張萱周昉韓幹戴嵩氣韻骨法皆¶
出意表後之學者終莫能到故曰今不及古至如李¶
<pb:KR3h0041_WYG_001-4a>¶
成關仝范寛董源之迹徐熙黄筌居寀之蹤前不藉¶
師資後無復繼踵借使二李三王之輩復起邊鸞陳¶
庶之倫再生亦將何以措手於其間哉故曰古不及¶
今¶
¶
　　粉本¶
¶
　　古人畫藁謂之粉本前輩多寳蓄之葢其草草不經意¶
處有自然之妙宣和紹興所藏粉本多有神妙者¶
¶
　　賞鑒¶
¶
<pb:KR3h0041_WYG_001-4b>¶
　　看畫如看美人其風神骨相有在肌體之外者今人看古¶
蹟必先求形似次及傅染次及事實殊非賞鑒之法¶
也米元章謂好事家與賞鑒家自是兩等家多資力¶
貪名好勝遇物收置不過聽聲此謂好事若賞鑒則¶
天資高明多閱傳録或自能畫或深畫意每得一圖¶
終日寳玩如對古人雖聲色之奉不能奪也看畫之¶
法不可一途而取古人命意立迹各有其道豈拘以¶
所見繩律古人之意哉燈下不可看畫醉餘酒邊亦¶
<pb:KR3h0041_WYG_001-5a>¶
不可看畫卷舒不得其法最為害物¶
¶
　　唐人五代絹素麄厚宋絹輕細望而可别唐宋也¶
古人畫墨色俱入絹縷精神逈出偽者雖極力倣傚而¶
粉墨皆浮於縑素之上神氣亦索然蓋古人筆法圓¶
熟用意精到初若率易愈玩愈佳今人雖極工緻一¶
覽而意盡矣¶
¶
　　御題畫真偽相雜往往有當時名手臨摹之作故秘府¶
所藏臨摹本皆題為真迹惟明昌所題最多具眼者¶
<pb:KR3h0041_WYG_001-5b>¶
自能别識也¶
¶
　　&KR1019;褫書畫定式¶
¶
　　大整幅上引首三寸下引首二寸¶
¶
　　小全幅上引首二寸七分下引首一寸九分經帶四分¶
上褾除打擫竹外淨一尺六寸五分下褾除上軸外¶
七寸¶
¶
　　一幅半上引首三寸六分下引首二寸六分經帶八分¶
雙幅上引首四寸下引首二寸七分上褾除打擫竹外¶
<pb:KR3h0041_WYG_001-6a>¶
淨一尺六寸八分下褾除上軸桿外淨七寸三分¶
¶
　　兩幅半上引首四寸二分下引首二寸九分經帶一寸¶
二分¶
¶
　　三幅上引首四寸四分下引首三寸一分經帶一寸三¶
分¶
¶
　　四幅上引首四寸八分下引首三寸三分經帶一寸五¶
分¶
¶
　　横卷褾合長一尺三寸(高者用全幅)引首濶四寸五分(高者五寸)¶
<pb:KR3h0041_WYG_001-6b>¶
古畫不脫不須背褾葢人物精神髪彩花之穠艷蜂蜨¶
只在約畧濃淡之間一經背多或失之也故紹興&KR1149;¶
褫古畫不許重洗亦不許裁剪過多¶
¶
　　古厚紙不得揭薄若紙去其半則書畫精神一如摹本¶
矣¶
¶
　　檀香辟濕氣畫必用檀軸有益開匣有香而無糊氣又¶
辟螙也¶
¶
　　敘歴代能畫人名¶
¶
<pb:KR3h0041_WYG_001-7a>¶
　　軒轅時¶
¶
　　史皇¶
¶
　　周¶
¶
　　封膜¶
¶
　　齊¶
¶
　　敬君¶
¶
　　秦¶
¶
　　裂裔¶
¶
<pb:KR3h0041_WYG_001-7b>¶
　　前漢¶
¶
　　毛延夀　陳敞　劉白　龔寛　陽望　樊育¶
¶
　　後漢¶
¶
　　趙岐　　劉褒　蔡邕　張衡　劉旦　楊魯¶
¶
　　魏¶
¶
　　曹髦　　楊修　桓範　徐邈¶
¶
　　吳¶
¶
　　吳王趙夫人¶
¶
<pb:KR3h0041_WYG_001-8a>¶
　　蜀¶
¶
　　諸葛亮子瞻¶
¶
　　晉¶
¶
　　明帝　　荀朂　　張墨　　王廙　　王羲之¶
¶
　　王獻之　康昕　　温嶠　　謝巖　　夏侯瞻¶
¶
　　嵇康　　曹龍　　丁逺　　楊惠　　江思逺¶
¶
　　王濛　　戴逵(逵子勃勃子顒)¶
¶
　　宋¶
¶
<pb:KR3h0041_WYG_001-8b>¶
　　顧寳光　宗炳　　　王微　　謝莊　　袁倩(倩子質)¶
¶
　　史敬文　史藝　　　劉斌　　尹長生　顧駿¶
¶
　　康允之　顧景秀　　吳暕　　張則　　劉𦙍祖(弟紹祖子美玉)¶
¶
　　蔡斌　　濮萬年(弟道興)史粲　　宋僧辯　禇靈石¶
¶
　　范惟質¶
¶
　　南齊¶
¶
　　宗測　　劉係宗　　姚曇度(子釋恵覺)　　蘧道愍(甥沙門僧珍)¶
¶
　　章繼伯　范懷珍　　鍾宗之　王奴　　　王殿¶
¶
<pb:KR3h0041_WYG_001-9a>¶
　　戴蜀　　陳公恩　陶景真　張季和　　沈標¶
¶
　　謝恭　　沈粲　　丁光　　周曇研　　謝惠連¶
¶
　　謝約　　虞堅　　丁寛　　劉瑱　　　惠遠(弟惠秀子稜)¶
¶
　　梁¶
¶
　　元帝(子方等)蕭大連　蕭賁　　陸杲　　　陶𢎞景¶
¶
　　袁昻　　焦寳願　𥞇寳鈞　聶松　　　解倩¶
¶
　　陸整　　江僧寳　僧威公　僧吉底俱¶
¶
　　僧摩羅菩提　　　僧迦佛陀¶
¶
<pb:KR3h0041_WYG_001-9b>¶
　　後魏¶
¶
　　蔣少逰　郭善明　侯文和　　栁儉　　閔文和¶
¶
　　郭道興　楊乞德　王由　　　祖班¶
¶
　　北齊¶
¶
　　高孝珩　蕭放　　楊子華　　田僧亮　劉殺鬼¶
¶
　　曹仲達　殷英童　高尚士　　徐德祖　曹仲璞¶
¶
　　後周¶
¶
　　馮提伽¶
¶
<pb:KR3h0041_WYG_001-10a>¶
　　隋¶
¶
　　閻毘　　何稠　　劉龍(弟衮)楊契丹　　劉烏¶
¶
　　陳善見　江志　　李雅　　王仲舒　　閻思光¶
¶
　　解悰　　程瓚　　僧曇摩拙人¶
¶
　　唐¶
¶
　　楊須䟦　趙武端　范龍樹　周烏孫　楊德紹¶
¶
　　竇𢎞果　毛婆羅　孫仁貴　金忠義　竺元標¶
¶
　　蔡金剛　毛嵩　　姚彦山　程遜　　董好子¶
¶
<pb:KR3h0041_WYG_001-10b>¶
　　楊樹兒　耿純　　任貞亮　暢整　　李相國¶
¶
　　陳慤　　劉智敏　史晟　　何君墨　京元成¶
¶
　　崔霞　　冷元琇　馬光業　李蠻子　馬樹鷹¶
¶
　　祝丘　　潘細衣　周子敬　段去惑　杜景祥¶
¶
　　王允之　崔陽元　李炅　　張惟亘　李滔¶
¶
　　張通　　巖杲　　耿昌(弟昌期)楊德本　貝俊¶
¶
　　李韶　　魏晉孫　劉之章¶
¶
　　右歴代能畫人姓名而跡罕傳於世故不詳載見¶
<pb:KR3h0041_WYG_001-11a>¶
張彦遠名畫記¶
¶
¶
¶
¶
¶
¶
¶
<pb:KR3h0041_WYG_001-11b>¶
¶
¶
¶
¶
¶
¶
¶
¶
　　圖繪寳鑑卷一¶
¶
